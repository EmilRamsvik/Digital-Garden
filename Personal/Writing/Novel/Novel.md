
# Vennen 


Lysene fra Deli de Luca skinte gjennom bussruten. Føttene hans var kalde og skoene hadde sludd over seg. Da dørene gikk opp og skoene traff bakken var det skitten mørk sludd som ble presset til side. Han hatet å fryse. Spesielt på beina. Nesten like mye som han hatet det han skulle gjøre nå. 
Han gruet seg, gruet seg fra det øyeblikken han ble ringt opp. I tankene for det igjennom unnskyldninger og grunner til å ikke gå ut døren av leiligheten, ikke stå på bussen de 10 stoppene fra Marienlyst. Gud hvor han hatet denne plassen. Hatet traffikken, hatet været og de slitte bygningene. Dette var ikke hans del av byen.  Og nå måtte han sette foten ut i et nytt og bortkastet forsøk på å redde sin aller første venn fra tragendien atter en gang. 

Kiosken ved siden av bussstoppet har tilbud, 5 boller for 50 kroner. Sjokoladeboller, vanlige hveteboller og rosinboller. Heldigvis ingen nymotens boller med daim, non-stop eller andre søtsaker, bare ment for å øke salget. Sikkert funnet opp av en unødvendig kommunikasjonsrådgiver som av mangel på bedre ting å gjøre hadde kombinert boller med favoritt godteri fra barnsben av. Men det er ikke det som er oppgaven denne kvelden. 

Hvor langt skal en strekke seg for de som er nær en? Dette spørsmålet hadde han stilt seg hver eneste gang han satte seg på bussen østover. Og hver eneste gang ble svaret litt lenger en forrige gang men ikke lenger. Men denne gangen er siste tenkte han. Hans samboer mente nok at siste gang var forrige, men etter litt argumentasjon hadde stillfindig satt seg ned alene med serien og medelt at han fikk ta igjen tittingen på egen hånd. Vel, kanskje blir det tid til helgen når hun var på julebord med jentene. Selv om den kvelden egentlig var satt av til alene tid med gaming, siden det fort ble lite tid til det i en ellers hektisk hverdag. Men det virket som om det fort ble en runde 1800 talls drama fra britisk overklasse. Han fikk kose seg alene med trekant dramaet med hertugsønnen, bestyrerinnnen og den forsmådde gartneren som heller stelte roser enn å følge med på sin ektefelle. 

Taxiene sto i kø langs en av sidegatene han krysset på sin ferd over plassen. Det måtte være kjedelig for dem å sitte i bilene sine og vente. De talte kanskje antall som gikk forbi for å få tiden til å gå? Nei, det var nok i gamle dager, nå satt de nok og så på hver sin mobiltelefon. Leste avisene eller skrev noen sinte innlegg på kommentarfeltet til en halvkjent offentlig person på en sosial plattoform. De bidro nok på sin egen måte til at det ble skrevet atter en kommentar om regulering av sosiale plattformer og yttringer. 

Føttene i skoene begynte å bli varme igjen, å gå hjalp nok en del for å få varmen.  I løpet av bussturen hadde kulden kommet krypende opp tærne og forsuret både for komforten og humøret. Han hadde hatet og fryse på beinene, hatet det på vei til jobb, hatet det når han ventet på bussen i studietiden og hatet det i førstegangstjenesten. Det var nok da det hadde skjedd. For han kan ikke huske å ha fryst på skiturene i ungdomsårene eller på vei til skolen. Han husket alt maset om å ta av seg klær når man gikk, og ta på når du sto stille. Ofte ga de faen, det var ikke så lett å ta av seg klærne når man var kald fra topp til tå. Følelsen av sakte å bli nummen i tærne og kjenne den krypende følelsen bevege seg igjennom føttende. Skoene som blir til et eget kjøleskap for føttene. 

